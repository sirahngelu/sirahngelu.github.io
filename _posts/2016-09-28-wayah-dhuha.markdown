---
published: true
layout: post
title: Wayah dhuha
---
Wayah dhuha bar adhus ngombe teh tawar sarapan gedang rojo.  
Nek rawone wes dinget sedhela maneh sarapan sego.  
Persiapan mengko awan ngenteni lan nyalami dayoh.  
Dino iki tambah rame tamu soko adoh do teko. 

Karo ngenteni mbukak fesbuk, tuwiter, lan grup wasap.  
Ono wae sing ngresulo, sambat, mbeber apese awak.  
Nulis status kuwi koyo nulis pengumuman ndik pager omah.  
Kabeh wong sing liwat iso nyimak.

Seneng lan susah kuwi yo soko gusti Alloh Ta'ala.  
Sing marai seneng arane nikmat, sing marai susah arane ujian.  
Nek entuk nikmat yo disyukuri lan ngucap Alhamdulillah.  
Entuk ujian yo sing sabar lan ngucap Alhamdulillah.  

Ujian niku ngresiki awak soko duso koyo geni ngresiki  wesi soko teyengan.  
Ujian meniko nambah pahala ugo ngangkat derajat.  
Syarate yo ojo diudal sak paran-paran.  
Sambat lan ngresula namung dateng Allah kang paring Rohmat.

Dene ujian wes diangkat yo tetep ojo nganti metu ing lati.   
Dadekno kuwi rahasiamu kalian Gusti ingkang moho Mirsani.   
Tresno sejati kuwi kudu disimpen rapet-rapet ning njero ati.  
Diangen-angen rino lan wengi liyane ora oleh ngerti.