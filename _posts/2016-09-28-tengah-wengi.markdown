---
published: true
layout: post
title: Tengah wengi
---
Nglilir tengah wengi parak isuk.  
Swarane rekaman dalang soko sonsistem, tekan kamar krungu.  
Nginguk njobo lampu padhang koyo-koyo akeh tamu.  
Padahal sing nduwe hajat yo wes podho turu.


Metu duwit pirang-pirang kanggo hajatan ora ono pitungan.  
Ditari kurban ben tahun isih semoyo rong taun ngkas.  
Padahal duwit kanggo hajatan, sapi sepuluh budhal.

Luwih seneng dielem menungso ketimbang dielem pengeraning jagat.  
Ilingo menungso kuwi soko ngarsaning Alloh.  
Iso urip iso golek pangan yo amergo pitulungipun gusti Alloh.  
Bareng wes akeh dunyane ngakune hasile dewe kerjo rekoso.  
Dijaluk sithik kanggo shodakoh kroso eman do semoyo.


Ono wong sing ditarik dunyane banjur eling lan istigfar.  
Kuwi tandane isih entuk welase Pengeran.  
Ono wong sing diujo dunyane dilalekke agamane nganti sekarat.  
Senenge dientekne ndik ndunyo bakale nelongso ndik akherat.


Urip kuwi sekedar wae koyo mampir ngombe. 
Dunyamu balekke menyang Allah ora usah dikabehke.  
Rupo shodakoh, zakat, kurban, wakaf lan sakpiturute.  
Dijamin rizkimu bakal tambah jembar ora bakal tambah kere.