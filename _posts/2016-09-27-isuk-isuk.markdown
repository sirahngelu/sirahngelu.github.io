---
published: true
layout: post
title: Isuk-isuk
---
Isuk-isuk nang omah ndeso adoh soko kutho. 

Tapi listrik wes ndlesep tekan pojok. 

Tivi kabel ono, elpiji ono, sinyal henpon yo ono. 

Paket data wes dadi kebutuhan dino-dino.


Dalane cilik tapi sepeda motor wes riwa-riwi.

Masio arang kadang yo diliwati mobil.

Sing sepedaan gur cak cilik

Karo mbah-mbah mancal sepeda jengki. 


Masjide gedhe amot atusan jamaah.

Subuh mau sak baris ora pepak.

Sing sregep jama'ah nyalahke sing ora jamaah.

Padahal sing nyalah-nyalahke kuwi sejatine sing salah.



Ora ono wong sing gelem disalahke.

Ngajak kesaenan menika kudu nganggo coro ingkang  sae.

Kudu sabar lan ati-ati koyo ngemong cah cilik kae.

Usaha kudu istiqomah  hasile piye pasrahke sing nggae urip. 


Usaha agomo kuwi ora ono jenenge pensiun. 

Kudu diniati nganti melbu ing njerone kubur. 

Rasah nontok hasile sing penting usahane utun. 

Sing penting usahane, nek ono hasile anggep wae kuwi bonus.